<h1>Алберт Ајнштајн</h1>

<p><b>Алберт Ајнштајн</b> (нем. Albert Einstein; Улм, 14. март 1879 — Принстон, 18. април 1955) био је теоријски физичар и универзитетски професор. Ајнштајн је један од највећих умова и најзначајнијих личности у историји света.[1]</p>

<p>Алберт Ајнштајн је формулисао специјалну и општу теорију релативности којима је револуционисао модерну физику.[2] Поред тога, допринео је напретку квантне теорије и статистичке механике.[3]</p>

<p>Иако је најпознатији по теорији релативности (посебно по еквиваленцији масе и енергије E=mc²), Нобелова награда за физику му је додељена 1921. године за објашњење фотоелектричног ефекта (рада објављеног 1905. у Annus Mirabilis или „Години чуда”) као и за допринос развоју теоријске физике.[4] У народу, име „Ајнштајн” је синоним за човека високе интелигенције или за генија.[5]</p>

<img src="https://upload.wikimedia.org/wikipedia/commons/1/14/Albert_Einstein_1947.jpg" alt="Albert Einstein" style="width:300px;height:400px;">